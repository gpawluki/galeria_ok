Po analizie osobowości Heleny postanowiłyśmy zaprojektować kostkę składającą się z dwóch niezależnie poruszających się platform A i B. Dzięki takiemu typowi rozwiązania przestrzeń Heli dostosowuje się do niej i jej potrzeb na dany moment. Platforma A składa się ze stalowego stelaża, w obiciu drewna akacjowego, lnianej leżanki i dwóch siedzisk. Wszystko utrzymane jest w barwach naturalnych i stonowanych. Platforma B składa się z akacjowego blatu, może pełnić rolę biurka jak i płaszczyzny do przesiadywania. Platformy A i B mogą poruszać się niezależnie do siebie, dzięki temu ich funkcje względem rozłożenia ciągle się zmieniają i dostosowują. Jeżeli w planach Heleny zachodzi potrzeba możliwe jest podciągnięcie platformy A oraz platformy B na maksymalną wysokość, pozostawiając całą przestrzeń pustą. Przestrzeń odpowiada na potrzeby miejsca gdzie mogłaby przebywać z rówieśnikami i dalszego procesu odkrywania siebie. Strefa pozwala na wprowadzanie ciągłych zmian i dostosowywanie się do odbiorcy. Całość wykończenia bierze pod uwagę wrażliwość Heli na materiały. Detale projektu takie jak szczebelki na ścianach czy skosy są ważnym elementem konstrukcyjnym jak i estetycznym projektu. Sześcian ma dawać Heli przestrzeń do relaksu, pracy jak i spotykania się z rówieśnikami. Jest ona w stanie ciągle go zmieniać, dostosowywać i odzwierciedlać siebie i swoje potrzeby w przestrzeni.
